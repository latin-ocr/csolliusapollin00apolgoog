344 CARMEN xxm.

intrares venerantibus Sygambris
solis moribus inter arma tutus,
tu Maeotida Caspiasque portas,

tu fluxis equitata Bactra Parthis

250 constans intrepidusque sic adires,
ut fastu posito tumentis aulae
qui supra satrapas sedet tyrannus
ructans semideum propinquitates
lunatum tibi flecteret tiaram.

255 tu, si publica fata non vetarent,
ut Byrsam peteres vel Africanae
telluris Tanaiticum rebellem,
confestim posito furore Martis
post piratica damna destinaret

200 plenas mercibus institor carinas,
et per te bene pace restituta '
non ultra mihi bella navigarent.

lant si seria forte terminantem
te spectacula ceperant theatri,

205 pallebat chorus omnis histrionum,
tamquam si Arcitenens novemque Musae
propter pulpita iudices sederent.
coram te Caramallus aut Phabaton
clausis faucibus et loquente gestu

270 nutu, crure, genu, manu, rotatu
toto in schemate vel semel latebit,
sive Aeetias et suus lason
inducuntur ibi ferusque Phasis,
qui iactos super arva Colcha dentes

225 expavit, fruticante cum duello
spicis spicula mixta fluctuarent,
sive prandia quis refert Thyestae
seu vestros, Philomela torva, planctus,
discerptum aut puerum cibumque factum

280 iamiam coniugis innocentioris,

250 ut] et epau talebot ceu

 

